%----------------------------------------------------------------------------
\chapter{\bevezetes}
%----------------------------------------------------------------------------


%kontextus
Nagyméretű és komplex rendszerek tervezése során szükségessé válik, hogy olyan fejlett modellező eszközök álljanak rendelkezésünkre, melyek nem csupán gördülékenyebbé teszik a modell alapú fejlesztés menetét, de funkcióikkal lehetővé teszik rendszerek átfogó vizsgálatát: \emph{validációját} azaz szintaktikai ellenőrzését, illetve \emph{verifikálását}: a működésének helyességének ellenőrzését. A modellekből lehet kódot generálni, ami meggyorsítja a fejlesztést és csökkenti az implementáció során vétett programozói hibák számát.

Modelleket érdemes rajzok, diagramok segítségével definiálni, ezek ugyanis könnyebben megérthetők és hibákat is könnyebb észrevenni, mint egy kód alapú leírás esetében. A legelterjedtebb diagram alapú modellezési nyelvek az UML és a SysML melyek absztrakciók alkalmazásával rendszerek implementációtól független leírását teszik lehetővé. Ezek vagy hasonló modellezési nyelvek alkalmazása egy ipari projekt esetében kiemelkedően fontosak, ugyanis lehetővé teszik a rendszerek elemzését hibák felderítése céljából. Ezek felfedezése és kiküszöbölése még a tervezési fázisban nem jár jelentős többletköltségekkel, hiszen nem kell az implementációt megváltoztatni, termékeket visszahívni egy esetleg utólag felfedezett tervezési hiba miatt.

Az iparban egy széles körben alkalmazott eszköz a MagicDraw, ami többek között UML és SysML nyelveken teszi lehetővé modellek készítését. Ezekkel magas szinten leírható egy rendszer felépítése és működése. MagicDraw-t gyakran alkalmaznak kritikus rendszerek modellezésére melyek esetében elengedhetetlen, hogy matematikai precizitással megbizonyosodjunk a működés helyességéről, hiszen egy meghibásodás komoly anyagi veszteségekkel vagy akár ember életek veszélyeztetésével járhat. Bár a MagicDraw már sok hasznos funkcióval rendelkezik, formális verifikációt végrehajtására még nincs lehetőség. Az ipar szempontjából jelentős előnyökkel járna viselkedésmodellek formális verifikációjának támogatottsága.
%megoldás

A Gamma egy tanszéken fejlesztett állapottérképek modellezésére és ezek fejlesztésének támogatására készített eszköz, ami elsősorban Eclipses környezetekben alkalmazható. Bár a Gamma eszközkészlete nem annyira kiterjedt mint a MagicDraw-é, de az állapottérképek formális verifikációja a funkcióinak részét képezi. A Gamma saját nyelvet alkalmaz az állapottérképek leírására ami kifejezetten úgy lett megalkotva, hogy támogassa más nyelvek leképezhetőségét például Yakinduét. Dolgozatomban állapotgépek formális verifikációját azáltal teszem lehetővé, hogy egy leképzést valósítok meg a MagicDraw és a Gamma modelljei között és a Gamma formális verifikációhoz kötődő funkcióit MagicDraw-n belül is végrehajthatóvá teszem.

Hasonló munka például maga a Gamma hiszen az eszköz már megvalósít egy leképzést saját nyelvére: a már említett Yakindu - Gamma leképzést. A különbség, hogy a Gamma meta-modellje és szemantikája közelebb áll a Yakinduéhoz, mint a SysML állapottérképeihez: pl. felhasználhatók olyan elemek is amik Gammában nem részei. Másfelől a Yakindu és a Gamma is Eclipses környezetekhez lettek fejlesztve még a MagicDraw önmagában nem függ az Eclipsetől. Bár létezik MagicDraw - Eclipse integráció felhasználói szempontból előnyös lenne, az eszközt önmagában lehetne használni.

\paragraph{A dolgozat feléptése a következő:} \emph{\aref{chap:hatter}. fejezetben} bemutatom a munkám megértéséhez szükséges alapismereteket és pár létező eszközt ami képes állapottérképeket verifikálni. \emph{\Aref{chap:contrib}. fejezetben} ismertetem az alkalmazott megoldást elméleti és gyakorlati szempontból, továbbá egy esettanulmányon szemléltetem az eszköz működését. \emph{\Aref{chap:ertekeles}. fejezetben} értékelem az alkalmazott megoldásokat és mérésekkel ellenőrzöm a teljesítményt, továbbá bemutatom azokat a lehetőségeket amikkel az eszköz kiegészíthető, végül \emph{\aref{chap:osszefoglalas}. fejezetben} összefoglalom a dolgozatban leírtakat.

